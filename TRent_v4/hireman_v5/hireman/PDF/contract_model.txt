
CONTRACT DE ÎNCHIRIERE
Nr ............ data .......................
 

Art.1. PĂRŢILE CONTRACTANTE: 
Prezentul contract se încheie între:

Firma HIREMAN SRL cu sediul social în Comuna 1 Decembrie, judeţul Ilfov, Str. Gloriei nr. 31, înregistrată la Registrul Comerţului sub nr. J23/8333/2022 şi C.U.I 47279808, având cont bancar la BT, IBAN RO78BTRLRONCRT0CK5314201, reprezentant legal, Dudeanu Ionuţ, în calitate de Administrator, denumit în continuare  PRESTATOR. 
Şi
Societatea comercială/Persoana fizică ........................................................................................ având CNP/CUI  .............................................................................................., adresa ...................................................................
................................................................................................................,Telefon ....................................... numit în continuare BENEFICIAR. 

Având în vedere dispoziţiile legale prevăzute de art. 1777-1823 Noul Cod Civil, precum şi legislaţia română în vigoare, am convenit la încheierea prezentului contract de închiriere cu respectarea următoarelor clauze:

Art.2. OBIECTUL CONTRACTULUI 
2.1. Obiectul contractului este închirierea bunului/bunurilor (scule şi/sau echipamente) astfel cum este/sunt descris/e în procesul verbal de predare - primire anexat la prezentul contract; descriere ce trebuie să cuprindă următoarele caracteristici: starea bunului la predare şi accesoriile acestuia. Prestatorul închiriază, iar beneficiarul utilizează şi plăteşte valoarea chiriei Prestatorului. 
2.2.Predarea şi primirea bunului 
Perioada de închiriere începe cu ziua în care bunul a fost predat clientului şi consemnat în procesul verbal de predare - primire şi se termină în ziua când bunul este returnat Prestatorului tot în baza unui proces verbal de predare - primire. Bunul este predat Beneficiarului în condiţii perfecte de funcţionare şi trebuie returnat în aceeaşi stare, cu excepţia condiţiilor normale de uzură, în ziua menţionată în Anexă.
În cazul defectării bunului în timpul utilizării, acesta va fi returnat imediat, urmând ca reprezentantul HIREMAN să identifice şi să remedieze defecţiunea. Costurile reparaţiei cad în sarcina Beneficiarului, în situaţia în care se dovedeşte că acesta a exploatat în mod necorespunzător bunul închiriat. NU SUNT ADMISE INTERVENŢII NEAUTORIZATE LA BUNURILE ÎNCHIRIATE. Prestatorul trebuie anunţat de Beneficiar, prin telefon sau adresa de email info@hireman-închirieriscule.ro despre orice incident, avarie, pagubă, transminţându-i Prestatorului şi fotografiile cu părţile afectate ale echipamentului.
Prelungirea perioadei de închiriere se poate face doar cu preaviz înaintea datei de terminare transmis în scris de către Beneficiar. În caz contrar contractul este considerat încheiat.
Livrarea / colectarea echipamentului se poate face de către Prestator pentru zonele din Bucureşti şi Ilfov. Pentru alte regiuni costul transportului va fi comunicat beneficiarului la încheierea contractului. 
În cazul în care Beneficiarul decide colectarea / livrarea de la adresa Prestatorului specificată în Anexă, nu se percepe taxa de transport.
În cazul în care Beneficiarul nu doreşte să lucreze în zilele de sâmbătă, duminică şi sărbătorile legale, este obligat să predea bunul Prestatorului vineri seara (ultima zi lucrătoare înaintea sărbătorilor) şi să-l ridice/ să fie livrat de către Prestator din nou luni dimineaţa (prima zi lucrătoare după sărbători). În caz contrar, Prestatorul va factura zilele respective ca zile normale de lucru.
Pierderea sau distrugerea bunului – Dacă echipamentul este pierdut sau deteriorat ireparabil, Beneficiarul trebuie să înstiinţeze Prestatorul imediat ce acest eveniment apare. În această situaţie Beneficiarul trebuie să plătească către Prestator valoarea echipamentului. 
Furtul echipamentului - În cazul în care echipamentul îi este furat, Beneficiarul va trebui să depună plângere penală şi să o comunice Prestatorului împreună cu dovada de înregistrare la secţia de poliţie.  În această situaţie, Beneficiarul va trebui să plătească valoarea echipamentului închirat, sumă cu care Beneficiarul se poate constitui parte civilă în dosarul penal deschis ca urmare a plângerii formulate de către el. În cazul invocării furtului, indiferent dacă Beneficiarul depune sau nu plângere penală, aceasta va trebui să achite despăgubirea menţionată  în prezentul articol. 

Art.3 DURATA CONTRACTULUI
3.1. Prezentul contract se încheie pe perioada specificată în Anexa ataşată acestuia. Prelungirea contractului se poate face cu acordul ambelor părţi prin Anexa Adiţională şi doar cu preaviz de minim o zi înaintea datei de terminare, transmis în scris de către Beneficiar. În caz contrar contractul este considerat încheiat. 

3.2. Întârzierea în predarea bunului de către Beneficiar, are următoarele consecinţe:
-la restituirea echipamentului, după expirarea contractului, primele două ore se vor achita la tarif normal de închiriere, iar orele următoare se vor achita la preţ cu 10% majorat faţă de preţul normal.
3.3. Beneficiarul este considerat de drept în întarziere cu privire la obligaţiile de plată menţionate în prezentul capitol, la simpla împlinire a termenului de executare a acestor obligaţii, fară a mai fi necesară notificarea Prestatorului în acest sens. 
3.4. În cazul în care Beneficiarul decide restituirea echipamentului înainte de data de predare stabilită cu Prestatorul, acesta este obligat să notifice Prestatorul în cel mai scurt timp posibil despre acest fapt şi să îi predea acestuia echipamentul la locul de predare - primire stabilit în prezentul contract, completându-se cu această ocazie procesul verbal cu datele de predare - primire. În această situaţie Beneficiarul nu poate pretinde Prestatorului restituirea sumei aferente perioadei în care nu a utilizat echipamentul. 

Art.4. PREŢUL ŞI PLATA 
4.1. Preţul total al contractului este stabilit prin anexe. Suma înscrisă în contract ca preţ nu include valoarea unor posibile avarieri ale echipamentului produse pe durata închirierii. Preţul pentru folosirea bunului închiriat este calculat pe zi de lucru, de luni până duminică inclusiv, în condiţiile unei funcţionări recomandate de producător. Depăşirea zilelor de lucru trebuie anunţată Prestatorului şi duce la creşterea preţului închirierii. 
Plata închirierii / garanţiei se va face în avans, în lei la data emiterii facturii în numerar, card, virament bancar. 
4.2. Pentru depăşirea termenului de plată, Beneficiarul va plăti penalităţi de întârziere de 0,5% pe zi, valoarea penalităţilor putând depăşi valoarea facturii.

Art.5. GARANŢIA 
5.1. La închiriere, Prestatorul percepe o garanție Beneficiarului care va fi stabilită în funcție de valoarea contractului. Aceasta va fi comunicată Beneficiarului la data încheierii contractului. Garanţia va fi restituită Beneficiarului la data restituirii echipamentului, afară de cazul în care s-au cauzat daune care sunt imputabile Prestatorului, iar echipamentul nu prezintă deteriorări ce necesită costuri adiționale de reparație. 
5.2. Garanţia va fi folosită de către Prestator în momentul în care la restituirea echipamentului se constată defecţiuni apărute din vina beneficiarului. Beneficiarul va primi înapoi diferenţa d între valoarea garanției şi costul reparaţiei. Daca echipamentul restituit este in condiţii bune garanţia va fi restituită Beneficiarului integral.
5.3. În situaţia în care s-au cauzat avarii echipamentului şi garanţia nu este suficientă pentru a acoperi prejudiciul adus Prestatorului, Beneficiarul îşi asumă întreaga responsabilitate pentru plata prejudiciului şi pentru a aduce echipamentul la starea de funcţionare iniţială, aşa cum a fost ea predată de Prestator prin procesul verbal de predare - primire încheiat la momentul cedării bunului spre a fi utilizat de Beneficiar. 

Art.6. OBLIGAŢIILE PRESTATORULUI 
6.1 Prestatorul se obligă:  
a) să predea obiectul închirierii la data prevazută în contract prin anexa acestuia. 
b) să predea bunurile conform condiţiilor şi termenelor stipulate în prezentul contract şi în anexele acestuia, în perfectă stare de funcţionare. 

Art.7. OBLIGAŢIILE BENEFICIARULUI 
7.1. Beneficiarul se obligă:
să folosească bunul închiriat conform destinaţiei prevăzute în contract;
ca pe toată durata închirierii, să folosească bunul cu prudenţă şi diligenţă, respectiv să păstreze în bune condiţii bunul închiriat, precum şi accesoriile acestuia, să nu le degradeze sau deterioreze; 
să răspundă pentru degradarea bunului închirat în timpul folosinţei sale; 
să răspundă pentru degradările cauzate de prepuşii săi, cât şi de fapta altor persoane cărora le-a îngăduit în orice mod folosirea, deţinerea sau accesul la bunul închiriat; 
să depună plângere penală în situaţia în care bunul închiriat îi este furat şi să o comunice Prestatorului împreună cu dovada de înregistrare la secţia de poliţie; 
să păstreze integritatea şi să asigure funcţionarea în deplină siguranţă a bunului închiriat, să-l întreţină în mod corespunzător, să nu-l modifice fără consimţământul prealabil al Prestatorului, să nu-l strice, deterioreze sau degradeze; 
să nu cesioneze acest contract de închiriere şi să nu subânchirieze fără consimţământul Prestatorului sub sancţiunea rezilierii contractului şi plata de daune-interese;
la expirarea contractului, să restituie bunul în starea în care l-a primit; 
să plătească chiria în cuantumul şi la termenul stabilit prin anexa contractului; 
să plătească despăgubirile în situaţiile prevăzute la art. 2.6. sau art. 2.7.
să retuneze sculele / echipamentele curate. În caz contrar, Beneficiarul va achita suma de 100 lei pentru curăţarea echiapementului. 


Art.8. ALTE CLAUZE 
Prestatorul sau delegatul său are dreptul să constate oricând modul de utilizare şi starea obiectului închiriat; 
Prestatorul nu este răspunzător de eventualele pierderi provocate de nefuncţionarea obiectului şi orice alte pagube ulterioare; 
Reparaţiile şi remedierea defecţiunilor cad în sarcina Beneficiarului (în situaţia în care se dovedeşte că acesta a exploatat în mod necorespunzător bunul închiriat) şi se efectuează de unităţi de service agreate de Prestator cu piese de schimb originale. 
Beneficiarul a fost informat asupra caracteristicilor tehnice şi asupra domeniului de utilizare a bunului; 
Beneficiarul a fost instruit şi a primit intrucţiunile de folosire a bunului închiriat;
În prezenţa Beneficiarului s-au efectuat probele de funcţionare ale produsului şi acesta a fost predat în stare de funcţionare; 
Prestatorul păstrează proprietatea asupra echipamentului şi accesoriilor închiriate. 

Art.9. RĂSPUNDEREA CONTRACTUALĂ 
9.1. Pentru nerespectarea totală sau parţială sau pentru executarea defectuasă a vreunuia din clauzele contractuale, partea vinovata se obligă să plătească daune-interese. 
9.2. În situaţia în care Beneficiarul nu îşi onorează obligaţiile de plată şi/sau de predare a bunului, în termenul şi condiţiile contractuale, Prestatorul este îndreptăţit să apeleze la forţa de constrângere a statului, în baza Codului Civil, a Codului de Procedură Civilă, precum şi a legislaţiei în vigoare, cu obligarea Beneficiarului la plata debitului, actualizat în raport cu rata inflaţiei, a penalităţilor şi daunelor interese, precum şi a cheltuielilor de judecată şi a celor de executare silită. 
9.3. Forţa majoră apără de răspundere partea care o invocă, în condiţiile legii. Dacă în termen de 24 ore de la producere, evenimentul respectiv nu încetează, părţile au dreptul să-şi notifice încetarea deplin a contractului fără ca una d între ele să pretindă daune-interese. Pe perioada existenţei forţei majore derularea contractului se suspendă urmând apoi a se continua după încetarea acesteia. După încetarea forţei majore, dacă termenul contractului nu poate fi respectat, sau dacă valoarea prestaţiilor se modifică datorită acestui eveniment, părţile vor încheia un Act Adiţional  la prezentul contract, scris şi semnat, prin care pot renegocia termenii contractului. 

Art.10. ÎNCETAREA ŞI REZILIEREA CONTRACTULUI 
10.1. Prezentul contract încetează în următoarele împrejurări: 
La expirarea contractului conform anexelor, dacă părţile nu hotărăsc prelungirea acestuia;
În cazul nerespectării condiţiilor acestui contract, părţile au convenit ca acesta să se desfiinţeze de plin drept, fără somaţie şi fără intervenţia instanţei de judecată, contractul având forţă juridică de titlu executoriu. Prezenta clauză are valoare de pact comisoriu de ultimul grad; 
Pieirea bunului, în condiţiile legii. 
10.2. În toate cazurile de încetare a contractului, Beneficiarul are obligaţia să achite toate sumele datorate Prestatorului până la data încetării închirierii echipamentului.

Art.11. LITIGII 
11.1 Orice litigiu apărut între părti va fi soluţionat pe cale amiabilă. În caz contrar, litigiul va fi soluţionat de instanţele competente de pe raza Municipiului Bucureşti.

Art.12. DIVERSE
12.1. În cazul în care se constată nulitatea sau altă cauză de ineficacitate a oricăreia d între prevederile sau condiţiile prezentului contract, ineficacitatea respectivei prevederi sau condiţii nu va afecta validitatea sau executarea celorlalte cauze contractuale şi nu va avea efect asupra obligaţiilor scadente sau în curs de a deveni scadente, între părţi. 
12.2. Principalele date cu caracter personal care sunt prelucrate, dar fără a avea caracter limitativ sunt: nume şi prenume, număr de telefon, adresa de email, adresa de corespondenţă, precum şi orice alte date cu caracter personal necesare îndeplinirii obligaţiilor legale de raportare, conform Notei de informare menţionate mai jos. Fiecare parte este responsabilă pentru prelucrările de date cu caracter personal realizare ca şi operator. 
Fiecare parte se obligă să aducă la cunostinţa celorlalte persoane vizate faptul ca datele lor cu caracter personal vor fi prelucrate de către cealaltă parte contractantă. 
Pentru îndeplinirea obligaţiilor privind informarea persoanelor vizate, Hireman a transmis în format electronic (pe email) şi/sau în format fizic, la data încheierii contractului/actului adiţional, informarea privind prelucrarea datelor cu caracter personal. 
Pentru mai multe detalii privind prelucrarea datelor cu caracter personal de către Hireman în calitate de operator, poate fi accesat site-ul www.hireman-închirieriscule.ro – secţiunea Protecţia Datelor. 
12.3. Părţile confirmă că fiecare şi toate clauzele acestui Contract au fost analizate şi negociate în conformitate cu cerinţele acestuia, nefiind incidente dispoziţiile Codului Civil privitoare la contracte de adeziune, clauze standard şi neuzuale. Fiecare parte a avut dreptul să propună modificări şi accepta prevederile finale ale acestui Contract în deplină cunostinţă de cauză, ca un rezultat al negocierii încheiate cu succes din perspectiva ambelor parţi. 

Art.13. PROTECŢIA DATELOR CU CARACTER PERSONAL
Nota de informare privind protecţia datelor cu caracter personal

Părţile trebuie să respecte normele și obligațiile impuse de dispozițiile în vigoare, privind protecția datelor cu caracter personal.
Părţile sunt conștiente de faptul că normele europene din Regulamentul 679/2016 se aplică oricărui operator de date sau imputernicit situat în Uniunea Europeană și oricărei persoane care prelucrează date cu caracter personal ale persoanelor vizate situate în Uniunea Europeană sau care le furnizează servicii. Prin urmare, Părţile confirmă respectarea deplină a următoarelor prevederi, inclusiv dar fără a se limita la:
● capacitatea de a respecta drepturile persoanelor vizate privind ștergerea, corectarea sau transferul informațiilor personale
 ● informarea in caz de breșă de date a tuturor destinatarilor relevanți, într-un interval maxim de 72 ore și, în cazul Prestatorului nu mai târziu de 24 ore de la momentul în care o astfel de încălcare a securităţii datelor a ajuns în atenția acestuia,
● îndeplinirea tuturor îndatoririlor obligatorii privind documentarea conformării cu Regulamentul 679/2016.
Părţile pot utiliza datele personale ale semnatarilor în limita contractului pe care îl au încheiat, acesta fiind baza legală a prelucrării orice prelucrare suplimentară sau în alt scop face obiectul unui acord separat de prelucrare a datelor, încheiat între Părţi. De asemena perioada de stocare a datelor personale prelucrate prin contract este limitată la perioada corespondentă realizării obiectului principal al contractului.
Datele cu caracter personal schimbate între Părţi nu pot deveni accesibile sau comunicate unor terțe părţi neautorizate sau puse la dispoziție spre utilizare într-un alt mod. Prin urmare, Părșile vor lua toate măsurile tehnice și în special organizatorice necesare, în ceea ce priveşte obligaţiile asumate prin această clauză:
● vor împiedica persoanele neautorizate să obțină acces la sistemele de prelucrarea datelor cu care sunt prelucrate sau utilizate datele cu caracter personal 
● vor preveni utilizarea fără autorizație a sistemelor de prelucrare a datelor
● se vor asigura că persoanele care au dreptul să utilizeze un sistem de prelucrare a datelor au acces numai la datele la care au Drept de acces și că datele cu caracter personal nu pot fi citite, copiate, modificate sau eliminate fără autorizație în cursul prelucrării sau utilizării și după stocare
● se vor asigura că datele cu caracter personal nu pot fi citite, copiate, modificate sau eliminate fără autorizație în timpul transmiterii electronice sau transportului și că este posibil să verifice și să stabilească către care organisme se doreşte să se efectueze transferul datelor cu caracter personal prin mijloace de transmitere a datelor
● se vor asigura că pot verifica și stabili dacă și de către cine au fost introduse, modificate sau eliminate datele cu caracter personal în/din sistemele de prelucrare a datelor
● se vor asigura că, în cazul unei acțiuni de prelucrare a datelor cu caracter personal, datele sunt prelucrate strict în conformitate cu prezentul contractul incheiat între Părţi
● se vor asigura că datele cu caracter personal sunt protejate de distrugere sau pierdere accidentală
● se vor asigura că datele colectate în scopuri diferite pot fi prelucrate separat

Redactat în două exemplare, câte unul pentru fiecare parte contractantă. 


PRESTATOR                                                                                             BENEFICIAR 

HIREMAN SRL  



